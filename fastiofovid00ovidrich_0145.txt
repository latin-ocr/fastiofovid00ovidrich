aa] APRJL. 105 ’

At chorus aequalis, cumulatae flore ministrae, 385
Persephone, clamant, ad tua dona veni}

Ut clamata silet, montes ululatibus implent,

, Et feriunt maesta pectora nuda manu.

Ceres wauders first over Sicily and South Italy, ami llum over
the whole world in search of her dauyhter.

Attonita est plangore Ceres 3 modo venerat Hennam 3
N ec mora, Me miseraml filia, dixit, ubi es‘l 390
Mentis inops rapitur, quales audire solemus
Threicias fusis Maenadas ire comis·
Ἰ Ut vitulo mugit sua mater ab ubere rapto,
‘ Et quaerit fetus per nemus omne suos, V
Sic dea nec retinet gemitus, et concita cursu 395
Fertur, et e campis incipit, Henna, tuis.
Inde puellaris nacta est vestigia plantae,
Et pressam noto pondere vidit humum.
Forsitan illa dies erroris summa fuisset,
Si non turbassent signa reperta sues. ,ω
Iamque Leontinos Amenanaque fiumina cursu
Praeterit et ripas, herbifer Aci, tuas:
Praeterit et Cyanen et fontem lenis Anapi
Et te, vorticibus non adeunde Gela.
Liquerat Ortygien Megareaque Pantagienque ⁴0⁵
Quaque Symaetheas accipit aequor aquas,
Antraque Cyclopum, positis exusta caminis,
Quique locus curvae nomina falcis habet,
Himeraque et Didymen Acragantaque Tauromenenque
Sacrarumque Melan pascua laeta boum. ⁴12-
Hinc Camerinan adit Thapsonque et Heloria Tempe,

