ru] MARCII. 63

Iamque fere raptae matrum quoque nomen habebant,

Tractaque erant longa bella propinqua mora.

The women part the combatants.

Conveniunt nuptae dictam Iunonis in aedem,
Quas inter mea sic est nurus orsa loqui:

O pariter raptae, quoniam hoc commune tenemus,
Non ultra lente possumus esse piae.

Stant acies: sed utra di sint pro parte rogandi,
Eligit03 hinc coniunx, hinc pater arma tenet 3

Quaerendum est, viduae fieri malimus an orbae.
Consilium vobis forte piumque dabo.

Consilium dederat: parent, crinemque resolvunt,
Maestaque funerea corpora veste tegunt.

Iam steterant acies ferro mortique paratam
Iam lit-uus pugnae signa daturus erat3

Cum raptae veniunt inter patresque virosque,
Inque sinu natOS, pignora cara, ferunt.

Ut medium campi scissis tetigere capillis,
In terram posito procubuere genu3

Et, quasi sentirent, blando clamore nepotes
Tendebant ad avos bracchia parva suos.

Qui poterat, clamabat avum tunc denique visum3
Et qui Vix poterat, posse coactus erat.

Tela viris animique cadunt, gladiisque remotis
Dant soceri generis accipiuntque manus}

Laudatasque tenent natas, scutoque nepotem
Fert avus: hic scuti dulcior usus erat.

Inde mei primas mensis celebrare Kalendas
Oebaliae matres non leve munus habent.

¹95

²05

2²0

τις

22¹..

