168 OVJDJJ ΜΒΝ. [mn. ‘

Mixtaque erat fiammae flamma profana piae.
Attonitae flebant, demisso crine, ministrae:
Abstulerat vires corporis ipse timor.
375 Provolat in medium, et magna, Succurritel voce,
Non est officium flere, Metellus ait.
Pignora virgineis fatalia tollite palmis:
Non ea sunt voto, sed rapienda manu„
Me miserum! dubitatis2 ait. Dubitare videbat
330 Et pavidas posito procubuisse genu3
Haurit aquas, tollensque manus, Ignoscite, dixit,
Sacra! vir intrabo non adeunda viro.
Si scelus est, in me commissi poena redundet 3
Sit capitis damno Roma soluta mei.
385 Dixit et irrupit. Factum dea rapta probavit,
Pontificisque sui munere tuta fuit.
Nunc bene lucetis sacrae sub Caesare flammae:
Ignis in Iliacis nunc erit, estque, focis3
Nullaque dicetur vittas temerasse sacerdos
390 Hoc duce, nec viva defodietur humo.
Sic incesta perit: quia, quam violavit, in illam
Conditur, et Tellus Vestaque numen idem est.

The Gallaeei conquered. Crassus defeated and slain.

Tum sibi Callaico Brutus cognomen ab hoste
Fecit, et Hispanam sanguine tinxit humum.
395 Scilicet interdum miscentur tristia laetis,
Nec populum toto pectore festa iuvant.
Crassus ad Euphraten aquilas natumque suosque
Perdidit, et leto est ultimus ipse datus.

