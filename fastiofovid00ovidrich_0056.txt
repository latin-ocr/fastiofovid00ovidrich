wqx

16 OVIDI I FASTI. [mn.

Ille sua faciem transformis adulterat arte3
Mox domitus vinclis in sua membra redit,
375 Oraque caerulea tollens rorantia barba,
Qua, dixit, repares arte requiris apes?
Obrue mactati corpus tellure iuvenci;
Quod petis a nobis, obrutus ille dabit.
Iussa facit pastor3 fervent examina putri
380 De bove3 mille animas una necata dedit.

Why the sheep, the horse, the nimi, the ἄορ, and birds are
samflced.
Pascit ovis pratum: verbenas improba carpsit,
Quas pia dis ruris ferre solebat anus.
Quid tuti superest, animam cum ponat in aris
Lanigerumque pecus ruricolaeque boves‘l
335 Placat equo Persis radiis Hyperiona cinctum,
Ne det-ur celeri victima tarda deo,
Quod semel est triplici pro virgine caesa Dianae,
Nunc quoque pro nulla virgine cerva datur.
Exta canum vidi Triviae libare Sapaeos
,φ Et quicumque tuas accolit, Haeme‚ nives.
Intactae fueratis aves, solatia ruris,
Assuetum silvis innocuumque genus,
Quae facitis nidos, et plumis ova fovetiS‚
Et facili dulces editis ore modos.
395 Sed nihil ista iuvant, quia linguae crimen habetis,
Dique putant mentes vos aperire suas.

Nec tamen hoc falsum: nam, dis ut proxima quaeque,

N unc penna veras, nunc datis ore notas. ¹
Tuta diu volucrum proles tum denique caesa est,

