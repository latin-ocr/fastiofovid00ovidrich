170 OVIDII FASTJ. [ιω.

Hinc agitur furiis Athamas, et imagine falsa 5
Tuque cadis patria, parve Learche, manu.
Maesta Learcheas mater tumulaverat umbras,
Et dederat miseris omnia iusta rogis:
⁴25, Haec quoque, funestos, ut erat, laniata capillos,
Prosilit et cunis te, Melicerta, rapit.
Est spatio contracta brevi, freta bina repellit,
Unaque pulsatur terra duabus aquisg
Huc venit insanis natum complexa lacertis,
430 Et secum e celso mittit in alta iugo.
Excipit illaesos Panope centumque sorores,
Et placido lapsu per sua regna ferunt.

The mother, with, her son, reaches the Tiber's bank-s.

Nondum Leucothea, nondum puer ille Palaemon,
Vorticibus densi Tibridis ora tenent.
⁴33 Lucus erat: dubium Semelae Stimulaene vocetur ;
Maenadas Ausonias incoluisse ferunt.
Quaerit ab his Ino, quae gens foret ς Arcadas esse
Audit et Evandrum sceptra tenere loci.
Dissimulata deam Latias Saturnia Bacchas
4⁴0 Instimulat fictis insidiosa sonis:
O nimium faciles! o toto pectore captae!

Non venit haec nostris hospes amica choris,
Fraude petit, sacrique parat cognoscere ritum 3
Quo possit poenas pendere, pignus habet.

⁴45 Vix bene desierat 3 complent ululatibus auras
Thyades effusis per sua colla comis 3
Iniiciuntque manus, puerumque revellere pugnant.
Quos ignorat adhuc, invocat illa deos:

