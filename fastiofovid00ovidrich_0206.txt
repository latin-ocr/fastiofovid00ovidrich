166 OVIDII FASTJ. [mn.

Surgite‚ et in medios de summis arcibus hostes
‚20 Mittite, quam minime tradere vultis, opem.
Somnus abit, quaeruntque novis ambagibus acti,
Tradere quam nolint et iubeantur opem.
Esse Ceres visa est. Iaciunt Cerealia dona:
Iacta super galeas scutaque longa sonant.

325 Posse fame vinci spes excidit: hoste repulso
Candida Pistori ponitur ara Iovi.

Procasszon os bare-sootcd zadies. Its ancient oriyin.

Forte revertebar festis Vestalibus illac,
Qua Nova Romano nunc Via iuncta Foro est.
Huc pede matronam vidi descendere nudo:
330 Obstupui tacitus sustinuique gradum.
Sensit anus vicina loco, iussumque sedere
Alloquitur, quatiens voce tremente caput.
Hoc, ubi nunc fora sunt, udae tenuere paludes3
Amne redundatis fossa madebat aquis.
335 Curtius ille lacus, siccas qui sustinet aras,
Nunc solida est tellus, sed lacus ante fuit.
Qua Velabra solent in Circum ducere pompas,
Nil praeter salices cassaque canna fuit.
Saepe suburbanas rediens conviva per undas
300 Cantat et ad nautas ebria verba iacit.
Nondum conveniens diversis iste figuris
Nomen ab averso ceperat amne deus.
Hic quoque lucus erat iuncis et arundine densus,
Et pede velato non adeunda palus.
345 Stagna recesserunt et aquas sua ripa co'c'rcet,
Siccaque nunc tellusJ, mos tamen ille manet.

