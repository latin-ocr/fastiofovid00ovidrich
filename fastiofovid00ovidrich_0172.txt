132 OVIDII FASTJ. [Lm.

Nondum stabat Atlas umeros oneratus Olympo,
Cum satus est forma conspiciendus Hyas.
Hunc stirps Oceani maturis nixibus Aethra
¹70 Edidit, et nymphas, sed prior ortus Hyas.
Dum nova lanugo, pavidos formidine cervos
Terret et est illi praeda benigna lepus 3
At postquam virtus annis adolevit, in apros
Audet et hirsutas cominus ire feras.
¹75 Dumque petit latebras fetae catulosque leaenae,
Ipse fuit Libycae praeda cruenta ferae.
Mater Hyan, et Hyan maestae flevere sorores,
Cervicemque polo suppositurus Atlas,
Victus uterque parens tamen est pietate sororum.
180 Illa dedit caelum3 nomina fecit Hyas,

The account of tha Floralia is resumed. Begyinniny (m April
28th, this festival lasted till May 3rd.

Mater, ades, florum, ludis celebranda iocosis ,
Distuleram partes mense priore tuas.

Incipis Aprili, transis in tempora Maii.
Alter te fugiens, cum venit alter habet.

185 Cum tua sint cedantque tibi confinia mensum,

Convenit in laudes ille vel ille tuas,

Circus in hunc exit, clamataque palma theatris:
Hoc quoque cum Circi munere carmen eat.

Flora’s account os herself.
Ipsa doce, quae sis. Hominum sententia fallax,
¹9⁰ Optima tu proprii nominis auctor eris.
Sic ego. Sic nostris respondit diva rogatis:

