84 OVIDII FASPI. >

 

735 Sive, quod es Liber, vestis quoque libera per te
Sumitur, et vitae liberioris iter.
An quia, cum colerent prisci studiosius agros,
Et patrio faceret rure senator opus,
Et caperet fasces a curvo consul aratro,
740 Nec crimen duras esset habere manus,
Rusticus ad ludos populus veniebat in urbem2
(Sed dis, non studiis, ille dabatur honos:
Luce sua ludos uvae commentor habebat,
Quos cum taedifera nunc habet ille dea ι)
745 Ergo, ut tironem celebrare frequentia posset,
Visa dies dandae non aliena togae2
Mite caput, Pater, huc placataque cornua vertas,
Et des ingenio vela secunda meo!

The Arqei visited: the Kz'te.

Itur ad Argeos (qui sint, sua pagina dicet)
750 Hac, si commemini, praeteritaque die.
Stella Lycaoniam vergit declivis ad Arcton
Miluus. Haec illa nocte videnda venit.
Quid dederit volucri, si vis cognoscere, caelum,
Saturnus regnis ab Iove pulsus erat.
755 Concitat iratus validos Titanas in arma,
Quaeque fuit fatis debita, temptat opem.
Matre satus Terra, monstrum mirabile, taurus
Parte sui serpens posteriore fuit.
Hunc triplici muro lucis incluserat atris
5³50 Parcarum monitu Styx violenta trium.
Viscera qui tauri flammis adolenda dedisset,
Sors erat, aeternos vincere posse deos.

